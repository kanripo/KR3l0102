# -*- mode: mandoku-view; -*-
#+TITLE: 續齊諧記
#+DATE: 2015-08-24 23:40:43.601144
#+PROPERTY: ID KR3l0102
#+PROPERTY: BASEEDITION WYG    
#+PROPERTY: JUAN 提要
<pb:KR3l0102_WYG_000-1a>¶
欽定四庫全書　　　　　子部十二¶
　續齊諧記　　　　　　　小說家𩔖二(異聞之屬/)¶
　　提要¶
　　　　(臣/)等謹案續齊諧記一卷梁吴均撰均事¶
　　　　迹具見梁書本傳唐書藝文志作吳筠案¶
　　　　唐有道士呉筠乃大厯時人是書隋志著録¶
　　　　杜公瞻荆楚歲時記注歐陽詢藝文𩔖聚已¶
　　　　先引其文非筠明甚唐志葢傳冩之訛呉琯¶
<pb:KR3l0102_WYG_000-1b>¶
　　　　刋本有元陸友跋曰齊諧志怪葢莊生寓言¶
　　　　今均所續特取義云爾前無其書也案隋書¶
　　　　經籍志雜傳𩔖均書之前有宋散騎侍郎東¶
　　　　陽無疑齊諧記七卷唐志小説家亦並載之¶
　　　　然則均書實續無疑友謂前無其書亦為失¶
　　　　考所記皆神怪之説然李善注文選于陸機¶
　　　　豫章行引其田氏三荆𣗳一條於謝惠連七¶
　　　　月七日夜詠牛女詩引其成武丁一條韋絢¶
<pb:KR3l0102_WYG_000-2a>¶
　　　　劉禹錫嘉話引其霍光金鳯轄一條蔣潛通¶
　　　　天犀導一條張彦遠厯代名畫記引其徐邈¶
　　　　畫鯔魚一條是在唐時已援為典據亦小説¶
　　　　之表表者矣惟劉阮天台一事徐子光注李¶
　　　　瀚蒙求引續齊諧記之文述其始末甚偹而¶
　　　　今本無此條豈原書久佚後人於太平廣記¶
　　　　諸書内抄合成編故偶有遺漏歟乾隆四十¶
　　　　二年九月恭校上¶
<pb:KR3l0102_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
